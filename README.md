এই মডিউলে যা যা দেখানো হয়েছে, তার উপর ভিত্তি করে আপনাদের জন্য এই এসাইনমেন্ট তৈরি করা হয়েছে। এই এসাইনমেন্ট-এর জন্য আমরা পূর্বের মত HTML/Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে । HTML Template টি গিটহাবে রিপোসিটরিতে "dist" folder এর ভিতরে পেয়ে যাবেন। মনে রাখবেন, এখন পর্যন্ত যা যা দেখানো বা শেখানো হয়েছে সেগুলোর মধ্যে থেকেই আপনাকে এসাইনমেন্ট করতে হবে । আপনাকে Vite সেটআপ করে এবং TypeScript ব্যবহার না করে JavaScript দিয়েই এসাইনমেন্টটি করতে হবে। আমাদের বলে দেয়া নিয়মের বাহিরে গিয়ে, আপনার মন মত করে এসাইনমেন্ট করলে কোন মার্ক দেয়া হবে না । এক্ষেত্রে কোন অনুরোধ শোনা হবে না ।

## এসাইনমেন্টে আপনাকে যা যা করতে হবেঃ

✓ আগের এসাইনমেন্ট গুলোর মতই নতুন Vite React প্রজেক্ট তৈরি করে এসাইনমেন্ট টি করতে হবে ।

✓ প্রথমত, এই অ্যাপ্লিকেশনে State-Based Routing ব্যবহার করতে হবে, কারণ React Router এখনো শেখানো হয়নি। এজন্য একটি route নামে স্টেট তৈরি করুন এবং এর মান অনুযায়ী বিভিন্ন পেজ কন্ডিশনালি রেন্ডার করুন। উদাহরণস্বরূপ, যদি ইউজার নেভিগেশন বার থেকে "Create Image" মেনুতে ক্লিক করে, তাহলে route স্টেটের মান `create` এ পরিবর্তন করুন এবং CreatePage কম্পোনেন্ট রেন্ডার করুন। একইভাবে, যদি route এর মান `download` হয়, তাহলে DownloadPage কম্পোনেন্ট রেন্ডার করুন। এভাবে প্রয়োজনীয় সকল রাউট কন্ডিশনালি রেন্ডার করতে হবে।

> ⚠️ গুরুত্বপূর্ণ:
> রাউটিং ম্যানেজ করার জন্য কোনো বাহ্যিক লাইব্রেরি ব্যবহার করা যাবে না।

---

✓ "Create Image" পেজের Input Field এ কোনো Prompt লিখে কী-বোর্ড এর "Enter" প্রেস করলে কিংবা সাবমিট বাটনে ক্লিক করলে, [Pollinations AI](https://github.com/pollinations/pollinations/blob/master/APIDOCS.md#text-to-image-get-%EF%B8%8F) এর একটি API ব্যবহার করে, Image Generate করতে হবে । [Pollinations AI](https://github.com/pollinations/pollinations/blob/master/APIDOCS.md#text-to-image-get-%EF%B8%8F) এর ডকুমেন্টেশনে বলে দেয়া আছে Pollinations AI ব্যবহার করে কিভাবে আপনি একটি Image Generate করতে পারবেন । তবে আপনাকে REST API ব্যবহার করেই Image Generate করতে হবে, Pollinations AI এর রিয়্যাক্ট লাইব্রেরি আমাদের কাছে গ্রহণযোগ্য হবে না ।

✓ "Create Image" পেজের Advanced Settings নামে একটি সেকশন রয়েছে । যেখানে আপনি Image Generate করতে কোন Model ব্যবহার করবেন, Image এর Height/Width কত হবে, Image এর Ratio কত হবে, এগুলো সিলেক্ট করতে পারবেন । [Pollinations AI](https://github.com/pollinations/pollinations/blob/master/APIDOCS.md#generate-image-api-%EF%B8%8F) এর এই ডকুমেন্টেশনে এ আপনি দেখতে পারবেন, কিভাবে Image Generate করতে আপনি বিভিন্ন মডেল, Height/Width, Seed ইত্যাদি সেট করে দিতে পারবেন ।

✓ Advanced Settings এর সেটিংস গুলোর মধ্যে Model নামে একটি Select Option রয়েছে । Pollinations AI এর [List Available Image Models](https://github.com/pollinations/pollinations/blob/master/APIDOCS.md#list-available-image-models-) API ব্যবহার করে মডেলের লিস্ট নিয়ে আসতে হবে । এবং সেই মডেল গুলোই শুধু মাত্র ব্যবহার করতে হবে ।

✓ প্রতিটি ইমেজ জেনারেশনের ক্ষেত্রে সীড (Seed) সম্পূর্ণ র‍্যান্ডম হবে। সীড হলো প্রতিটি ইমেজের Unique Identifier উদাহরণস্বরূপ, যদি আপনি "A beautiful Tree" প্রম্পট দেন এবং সীড হিসেবে "2123123131" ব্যবহার করেন, তাহলে একই প্রম্পট এবং একই সীডের জন্য প্রতিবার একই ইমেজ জেনারেট হবে। তবে, যদি আপনি "A beautiful Tree" প্রম্পটের জন্য ভিন্ন ভিন্ন ইমেজ চান, তাহলে প্রতিটি ইমেজের জন্য র‍্যান্ডম সীড ব্যবহার করে API রিকোয়েস্ট করতে হবে।

✓ Advanced Settings এর কিছু Ratio Preset রয়েছে । ধরুন আপনি 1:1 এ ক্লিক করলেন তাহলে Height/Width পরিবর্তিত হয়ে height 1024 এবং width 1024 হবে । এভাবে আপনি যদি 16:9 এ ক্লিক করেন হবে height 1080 এবং width 1920 হবে । Ratio অনুযায়ী Height/Width এর মান গুলো আপনি Google করেই বের করতে পারবেন । এছাড়াও আপনি চাইলে Height/Width নিজে নিজেও entry দিতে পারবেন, এক্ষেত্রে, Ratio এর সাথে কোনো সম্পৃক্ত না থাকলেও চলবে ।

✓ Advanced Settings এর নিচে অর্থাৎ Result সেকশনে Image নিয়ে এসে দেখাতে হবে । প্রতি সার্চে ৯ টি করে ছবি নিয়ে এসে দেখাতে হবে । কোনো ইমেজ যদি কোনো কারণে লোড না নেয়, বা Error throw করে, তাহলে সেখানে "Unable to Load" বা Error সংক্রান্ত কিছু দেখাতে হবে । কিছু কিছু সময় Pollinations AI ইমেজ লোড করতে প্রচুর সময় নেয়, এ জন্যে আপনাকে Fetch Timeout ব্যবহার করে এরর দেখাতে হবে ।

✓ Result সেকশনের Image গুলোতে Download বাটন রয়েছে । সেই Download এ ক্লিক করলে Image গুলো Download হবে । Image কিভাবে ডাউনলোড করতে হয়, এটি এই কোর্সে দেখানো হয় নি । তবে আপনাকে Google বা Stackoverflow থেকে খুঁজে বের করে এসাইনমেন্ট এ Implement করতে হবে ।

✓ উপরের Navbar থেকে Downloaded সেকশনে গেলে, ইউজার কোন ছবি গুলো ডাউনলোড করেছে, তার একটি তালিকা দেখাতে হবে । অর্থাৎ ইউজার যখন Download বাটন এ ক্লিক করবে, তখন আপনাকে আরো একটি State Manage করতে হবে, যা দিয়ে আপনি Track করতে পারবেন ইউজার কোন কোন ছবি ডাউনলোড করেছে, এবং সেটিকে Download Page এ দেখাতে হবে । তবে ইউজার একই ছবি বার বার ডাউনলোড করতেই পারে, কিন্তু Download Page এ সেটি একবার ই দেখাবে ।

✓ পুরো এসাইনমেন্ট এ বিভিন্ন স্টেট ম্যানেজ করতে হবে। অর্থাৎ, ইমেজ লোডিং এর সময় লোডিং দেখানো, Pollinations AI অনেক সময় Error দেয়, সেই Error গুলোর জন্যে সুন্দর করে মেসেজ প্রদর্শন করা ইত্যাদি কাজ করতে হবে ।

## সামগ্রিক বিধিনিষেধঃ

-   API এর জন্যে আপনি Fetch এর পরিবর্তে Axios ব্যবহার করতে পারবেন না ।
-   যেহেতু Routing এখন পর্যন্ত দেখানো হয়নি, যেহেতু সেটি আপনি ব্যবহার করতে পারবেন না । আপনাকে State-Based Routing ব্যবহার করতে হবে ।
-   টাইপস্ক্রিপ্ট ব্যবহার করা যাবেনা, জাভাস্ক্রিপ্ট ব্যবহার করতে হবে।
-   vite ছাড়া অন্য কোন সেটআপ ব্যবহার করা যাবেনা।
-   এই এসাইনমেন্ট যেই কয়টি রিকোয়ার্মেন্ট লিখে দেয়া হয়েছে, এগুলোর বাহিরেও আপনার কোডের হাইজিন ফ্যাক্টর এবং বেশ কিছু জায়গায় আমরা কিছু সমস্যা বা ইউজার এক্সপেরিয়ান্স আরো ভালো করার scope রেখে দিয়েছি । সেগুলো আপনাকে implement করতে হবে এবং সেগুলো Implement এর ক্ষেত্রে আপনার কমন সেন্স আমরা খেয়াল করবো । এ বিষয়ে Discord এ কোন ধরণের আলোচনা করা যাবে না ।
-   আপনি চাইলে useReducer বা useContext ব্যবহার করতে পারেন ।
-   কোডের স্ট্রাকচার এবং **প্রয়োজন ব্যাতিত** কোন ধরনের লিখা, ছবি, রঙ, আইকন, সাইজ বা অন্য কোন কিছুর পরিবর্তন করতে পারবেন না ।

## কিভাবে সাবমিট করবেনঃ

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন। মনে রাখবেন, API যেটা আমরা দিয়ে দিয়েছি সেটা আপনাকে কোন লাইভ হোস্টিং সাইটে হোস্ট করতে হবেনা।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/1E5JL28n) অথবা ব্রাউজারে এই লিংকে **https://classroom.github.com/a/1E5JL28n** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
